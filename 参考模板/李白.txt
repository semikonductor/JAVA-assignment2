    一，有意境的诗
        《鹿柴》作者：王维空山不见人，但闻人语响。返影入深林，复照青苔上。
        《相思》作者：王维红豆生南国，春来发几枝。愿君多采撷，此物最相思。
        《杂诗》作者：王维君自故乡来，应知故乡事。来日绮窗前，寒梅著花未。
        《终南望余雪》作者：祖咏终南阴岭秀，积雪浮云端。林表明霁色，城中增暮寒。
        《静夜思》作者：李白床前明月光，疑是地上霜。举头望明月，低头思故乡。
        《登鹳雀楼》 作者：王之涣白日依山尽，黄河入海流。欲穷千里目，更上一层楼。
        《江雪》作者：柳宗元千山鸟飞绝，万径人踪灭。孤舟蓑笠翁，独钓寒江雪。
        《登乐游原》 作者：李商隐向晚意不适，驱车登古原。夕阳无限好，只是近黄昏。
        《弹琴》 作者：刘长卿泠泠七弦上，静听松风寒。古调虽自爱，今人多不弹。
    二，雄伟的诗
        《八阵图》作者：杜甫功盖三分国，名成八阵图。江流石不转，遣恨失吞吴。
        《草》作者：白居易离离原上草，一岁一枯荣。野火烧不尽。春风吹又生。远芳侵古道，晴翠接荒城。又送王孙去，萋萋满别情。
        《游子吟》 作者：孟 郊慈母手中线，游子身上衣。临行密密缝，意恐迟迟归。谁言寸草心，报得三春晖。
        《关山月》 作者：李白明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边色，思归多苦颜。高楼当此夜，叹息未应闲。
        《望月怀远》 作者：张九龄海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。
        《送杜少府之任蜀州》 作者：王勃城阙辅三秦，风烟望五津。与君离别意，同是宦游人。海内存知己，天涯若比邻。无为在岐路，儿女共沾巾。
        《春望》作者：杜 甫国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
        《登岳阳楼》 作者：杜 甫昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。
        《终南别业》 作者：王 维中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。
        《凉州词》作者：王翰葡萄美酒夜光杯，欲饮琵琶马上催。醉卧沙场君莫笑，古来征战几人回。
        《望庐山瀑布》 作者：李白日照香炉生紫烟，遥看瀑布挂前川。飞流直下三千尺，疑是银河落九天。
        《送孟浩然之广陵》作者：李白故人西辞黄鹤楼，烟花三月下扬州。孤帆远影碧空尽，惟见长江天际流。
        《早发白帝城》作者：李白朝辞白帝彩云间，千里江陵一日还。两岸猿声啼不住，轻舟已过万重山。
    三，最美的诗
        《枫桥夜泊》作者：张继月落乌啼霜满天，江枫渔火对愁眠。姑苏城外寒山寺，夜半钟声到客船。
        《乌衣巷》作者：刘禹锡朱雀桥边野草花，乌衣巷口夕阳斜。旧时王谢堂前燕，飞入寻常百姓家。
        《渭城曲》作者：王维渭城朝雨浥轻尘，客舍青青柳色新。劝君更尽一杯酒，西出阳关无故人。
        《出塞》作者：王昌龄秦时明月汉时关，万里长征人未还。但使龙城飞将在，不教胡马渡阴山。
        《出塞》作者：王之涣黄河远上白云间，一片孤城万仞山。羌笛何须怨杨柳，春风不度玉门关。
        咏柳 作者：贺知章碧玉妆成一树高，万条垂下绿丝绦。不知细叶谁裁出，二月春风似剪刀。
        《黄鹤楼》作者：崔颢昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是，烟波江上使人愁。
        江畔独步寻花 杜甫黄四娘家花满蹊，千朵万朵压枝低。留连戏蝶时时舞，自在娇莺恰恰啼。
        清明 作者： 杜牧清明时节雨纷纷，路上行人欲断魂。借问酒家何处有，牧童遥指杏花村。
        山行 作者：杜牧远上寒山石径斜，白云生处有人家。停车坐爱枫林晚，霜叶红于二月花。
        题都城南庄 作者：崔护去年今日此门中，人面桃花相映红。人面不知何处去，桃花依旧笑春风。
        咏鹅 洛宾王　　鹅，鹅，鹅曲项向天歌。白毛浮绿水，红掌拨清波。 